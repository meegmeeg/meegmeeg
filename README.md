<div dir="rtl" align="right">

<div align="center">

![MeegMeeg](/coyote_and_the_road_runner.png?raw=true "MeegMeeg")

</div>

  
**خوش آمدید**.
  
در این مخزن گیتهاب تلاش شده است اطلاعات کامل و به روزی درباره پیچ و خم‌های مهاجرت به کشورهای دیگر فراهم آید.
  
این اطلاعات به همه کمک خواهد کرد مسیرشان را با آگاهی بیشتر انتخاب کنند و جلوی خسارت ها و سواستفاده ها تا حدی گرفته شود.
  
# چرا اینجا؟
  
.خوشبختانه افراد بسیاری اطلاعات و تجربه شان را در مورد مهاجرت در دنیای اینترنت منتشر کرده اند
ولی متاسفانه با وجود اطلاعات بسیار مفید و تلاش ارزشمندی که انجام شده، هر یک از آنها در رسانه و بستری که برای این کار انتخاب کرده‌اند مشکلاتی دارند.

  در اینجا تلاش شده این مشکلات تا حدی حل شوند:
  
  - قدیمی شدن اطلاعات به مرور زمان و نبودن امکانی برای ویرایش اطلاعات منتشر شده. مانند فایل های PDF یا وبلاگ‌ها، پادکست‌ها و فایل‌های صوتی و ویدیوهای آموزشی (یوتیوب و آپارات و ...)
  - سخت یا ناممکن بودن ویرایش اطلاعاتی که غلط بودن آنها به مرور زمان مشخص می‌شود در بسترهایی مانند ویدیوهای آموزشی و فایل‌های صوتی.
  - نبودن روش مناسبی برای فهرست‌گذاری و طبقه‌بندی اطلاعات ارایه شده. مانند کانال‌های تلگرام و ویدیوهای یوتیوب. 
  - نبودن روشی برای جستجوی مطالب با وارد کردن یک عبارت متنی در بعضی بسترها مانند ویدیوها و فایل‌های دسترسی
  - کنترل فردی روی آن بستر و نبودن امکان مشارکت جمعی. این موضوع باعث کاهش انگیزه مشارکت می‌شود. مانند وب سایت‌ها و کانال‌ها
  - پاسخ دادن به پرسش های تکراری باعث فرسودگی کسانی می‌شود که از وقت خود برای راهنمایی دیگران می‌گذارند و در نتیجه انگیزه کمک را از بین می‌برد.
  - دور شدن گرداننده رسانه مورد استفاده برای ارایه اطلاعات و در نتیجه از بین رفتن پروژه. نبودن امکان واگذاری رسانه و بسر اشتراک به اشخاص دیگری که می‌توانند کار را ادامه دهند.
  - نبودن امکان کپی‌برداری کامل از پروژه و ادامه دادن آن توسط دیگران وقتی که گرداننده آن را ترک می‌کند یا با دیگران همکاری نمی‌کند.
  - نبودن هیچ گونه کنترل روی محتوای فرستاده شده و سردرگم‌کننده بودن آن. مانند پیام‌ها در گروه های تلگرام
  - نبودن امکان بحث در مورد درستی و کامل بودن اطلاعات ارایه شده و ارایه پیشنهاد برای بهبود مطالب به طور شفاف برای همگان
  - نداشتن تاریخچه تغییرات انجام شده روی مطالب به شکلی شفاف و دسترس پذیر
  - فیلتر بودن بستر دسترسی و اشتراک اطلاعات که مانعی بر سر دسترسی راحت و همگانی به اطلاعات است. مانند تلگرام و یوتیوب.
  
مخزن های عمومی گیت‌هاب در کنار امکاناتی مانند ویکی، ردیاب مشکلات (issue tracker) ، کنترل تاریخچه تغییرات، فورک کردن، کلون کردن و تفویض دسترسی به کاربران دیگر، گزینه ای بسیار مناسب برای انتشار چنین مطالبی هستند. 
  
در اینجا تلاش شده تا جرقه این کار زده شود و شروعی باشد تا همه کسانی که در نقطه‌ای از مسیر مهاجرت هستیم بتوانیم در بستری مناسب به یکدیگر کمک کنیم و کمک بگیریم.
اگر اطلاعاتی برای اشتراک‌گذاری دارید حتما با امکانات مختلفی که گیت‌هاب در اختیار قرار می‌دهد آن را در اینجا به اشتراک بگذارید.
  
**با آرزوی موفقیت**!
  
</div>
